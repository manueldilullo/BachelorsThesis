\subsection{Cosa è Spark NLP}
Spark NLP è una libreria di elaborazione del linguaggio naturale open source, costruita su Apache Spark e Spark ML. Fornisce un’API semplice da integrare con ML Pipelines ed è commercialmente supportato da John Snow Labs.  Gli annotatori di Spark NLP utilizzano algoritmi basati su regole, Machine Learning e Deep Learning. La libreria Spark NLP è scritta in Scala e include API Scala, Java e Python per l’uso da Spark. Copre quasi la totalità dei task NLP comuni, tra cui tokenizzazione, lemmatizzazione, part-of-speech tagging, analisi del sentimento, controllo ortografico e altro ancora attraverso numerosi componenti che raggiungono lo stato dell'arte nella maggior parte dei compiti citati. In particolare, come già citato, in questo progetto sono stati trattati, utilizzando questa libreria, Named Entity Recognition e Text Classification. 

Spark NLP possiede oltre 70 pipelines ed oltre 90 modelli pre-addestrati\footnote{Models Hub: \href{https://nlp.johnsnowlabs.com/models}{https://nlp.johnsnowlabs.com/models}}, sebbene servano da modo per avere un’idea del funzionamento della libreria e non per l’uso in produzione. Essendo un'estensione nativa di Spark ML API, la libreria offre la possibilità di allenare, personalizzare e salvare i modelli in modo che possano essere eseguiti su un cluster, su altre macchine o salvati per un secondo momento (transfer learning).